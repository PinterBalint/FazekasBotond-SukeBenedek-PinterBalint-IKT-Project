<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Törökország</title>
    <link rel="stylesheet" href="bootstrap-5.1.3-dist/bootstrap-5.1.3-dist/css/bootstrap.rtl.min.css">
    <link rel="stylesheet" href="style.css">
</head>
<body>
    <div class="container">
        <nav class="navbar navbar-expand-lg navbar-light bg-danger">
            <div class="container-fluid">
              <a class="navbar-brand  text-light" href="#">Menü</a>
              <button class="navbar-toggler" type="button" data-bs-toggle="collapse" data-bs-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
                <span class="navbar-toggler-icon"></span>
              </button>
              <div class="collapse navbar-collapse" id="navbarSupportedContent">
                <ul class="navbar-nav me-auto mb-2 mb-lg-0">
                  <li class="nav-item">
                    <a class="nav-link active  text-light" aria-current="page" href="index.html">Főoldal</a>
                  </li>
                  <li class="nav-item">
                    <a class="nav-link  text-light" href="gasztronomia.html">Gasztronómia</a>
                  </li>
                  <li class="nav-item">
                    <a class="nav-link  text-light" href="#">Állatvilág</a>
                  </li>
                  <li class="nav-item">
                    <a class="nav-link  text-light" href="foldrajz.html">Földrajz</a>
                  </li>
                  <li class="nav-item">
                    <a class="nav-link  text-light" href="">Kultúra</a>
                  </li>
                  <li class="nav-item">
                    <a class="nav-link  text-light" href="">Gazdaság</a>
                  </li>
                  <li class="nav-item">
                    <span class="nav-link active  text-light">Történelem</span>
                  </li>
                  <li class="nav-item dropdown">
                    <a class="nav-link dropdown-toggle  text-light" href="#" id="navbarDropdown" role="button" data-bs-toggle="dropdown" aria-expanded="false">
                      Dropdown
                    </a>
                    <ul class="dropdown-menu" aria-labelledby="navbarDropdown">
                      <li><a class="dropdown-item" href="#">Action</a></li>
                      <li><a class="dropdown-item" href="#">Another action</a></li>
                      <li><hr class="dropdown-divider"></li>
                      <li><a class="dropdown-item" href="#">Something else here</a></li>
                    </ul>
                  </li>
                </ul>
              </div>
            </div>
          </nav>
          <div class="row">
              <div class="col-12 col-lg-9">
                <h1>Anatólia az Ókorban</h1>
                    <h2>A hettita nagybirodalom</h2>
                        <p class="text-justify">
                            A Hettita Óbirodalom i. e. 1590 körül ért véget, amikor a Babilont kifosztó I. Mursilist meggyilkolták, és trónviszály alakult ki. Ebből csak a 14. század közepén sikerült végleg kilábalnia a hettitáknak, amikor is az Eufrátesz felső folyásának vidékéért (Iszuva) és Kilikiáért velük versengő Mitannit is megrendítették a feléledő Középasszír Birodalommal együttműködve. I. Szuppiluliumasz meghódította Iszuvát, Arzavát és Kizzuvatnát, megdöntötte Mitannit, és Szíriában is befolyási övezetet alakított ki. Ez sértette az ereje teljében levő Egyiptom érdekeit, így i. e. 1275-ben döntetlen ütközetet vívtak (kádesi csata). A két nagyhatalom végül i. e. 1259-ben kötött békét, feltehetően az asszírok fenyegető terjeszkedése miatt.
                        </p>
                    <h2>Phrügia</h2>
                        <p class="text-justify">
                            Az asszír forrásokban muskikként szereplő, indoeurópai nyelvű phrügök nagy szerepet játszottak a hettiták leverésében, de a leletek tanúsága szerint csak az i. e. 8. században alakítottak ki ismét állandó településeket, majd államukat, melynek fővárosa Gordion volt. Phrügia utolsó nagy királya Mita volt, akit a görögök a legendás, kezével mindent arannyá változtató, szamárfület növesztő Midászként ismertek. Miután i. e. 714-ben a szomszédos Urartu végzetesen meggyengült Sarrukín hadjáratának köszönhetően, a kilikiai (akkádul Que) helytartó támadásai következtében i. e. 709-ben Mita Sarrukín szövetségese lett, és a későbbiekben is közeledett hozzá. Minderre azonban kevés ideje maradt: ebben az időszakban Anatóliát elárasztották a nomád kimmerek, majd a szkíták. i. e. 695 körül kezdődött a roham, amelynek során Gordion elpusztult. A hagyomány szerint Midasz önkezével vetett véget életének.
                        </p>
                    <h2>A perzsa hódítás</h2>
                        <p class="text-justify">
                            Az Akhaimenida Birodalom a perzsa Dárajavaus uralkodása alatt jelentősen fejlődött. Teljesen átalakította a kormányzati rendszert, a birodalmat tartományokra osztotta, melyeket a tartományi kormányzó, a satrapa irányított. i. e. 502-ben a Dareiosz első évei óta a perzsák ellenőrzése alatt álló Égei-tengeri sziget, Naxosz népe fellázadt. A megbuktatott vezetők Milétosz türannoszához, Arisztagóraszhoz fordultak segítségért. Arisztagorasz beleegyezett, remélve, hogy saját fennhatósága alá helyezheti a szigetet a konfliktus megoldása után. A hadjárat végrehajtásához Arisztagorasz viszont Lüdia perzsa satrapájának, Artaphernésznek a segítségét kérte, aki az uralkodó testvére volt. Artaphernész flottát bocsátott Arisztagorasz rendelkezésére a tekintélyes perzsa admirális, Megabatész parancsnoksága alatt. A szövetség biztosítása érdekében Arisztagorasz nemcsak a Naxosz elfoglalásából származó zsákmányt, hanem a Kükládok és talán Euboia alávetését is ígérte. Naxosz elfoglalása azonban kudarcba fulladt, így Arisztagorasz nem tudta teljesíteni az ígéretét. Hogy mentse magát, lázadásra sarkallta az iónokat. Az ión felkelés végigsöpört Anatólián, majd Arisztagorasz athéni segítséggel felégette Szardeiszt, ami feldühítette Dareioszt. A perzsa seregek városról városra haladva visszavették az ión városokat. Végül a Milétosz közelében lezajlott ladéi csata i. e. 494-ben véget vetett a felkelésnek. A Perzsa Birodalom része volt Kária is, melynek szatrapája a helyi uralkodó dinasztia feje, Hekatomnosz volt. Hekatomnosznak sikerült szabad kezet kapnia a tartomány irányításában, amit családja pozíciójának megerősítésére használt. Mivel rendszeresen tanúbizonyságot tett hűségéről a perzsák felé, így nem keltette a félrevezetésnek még a látszatát sem. Első lépésként úgy döntött, a tartomány székhelyét Mülaszából Halikarnasszoszba (ma Bodrum) helyezi át, mely kikötő jellegénél fogva stratégiailag jobb fekvésű volt. Uralkodási módszereit fia, Mauszólosz is folytatta, aki erős vár és tengeri flotta építésébe kezdett. Halála után felesége (és egyben húga), II. Artemiszia került a trónra, aki elhatározta, hogy befejezi férje monumentális síremlékét, ám ő sem érte meg a mű elkészültét. A világ hét csodája egyikeként számon tartott mauzóleum 1500 évig állt, Nagy Sándor ostromát is kibírta, végül a 12. században egy földrengés földig rombolta, a keresztesek pedig várépítéshez használták fel a köveket.
                        </p>
                    <h2>Nagy Sándor és a Szeleukida Birodalom</h2>
                        <h3>Nagy Sándor</h3>
                            <p class="text-justify">
                                I. e. 336-ban II. Philipposz makedón királyt váratlanul meggyilkolták, így fia, a később Nagy Sándor néven ismert Alexandrosz került a trónra. Az új uralkodó hatalmas szárazföldi seregeivel és számos hajójával a perzsák ellen indult, i. e. 334-ben partra szállt Anatóliában Szesztosznál, a Gallipoli félszigeten. A perzsa seregekkel először a granikoszi csatában találkozott. A győzelem után Alexandrosz Lüdiát és Ióniát is felszabadította. Milétosz elfoglalása után a nyugati parti városokat is meghódította, majd a belső területek felé vette az irányt, Phrügia, Kappadókia és Kilikia is a makedónoké lett. Az isszoszi csatában III. Dárajavaus perzsa király súlyos vereséget szenvedett. A csata után Alexandrosz megalapította első városát Ázsiában, amelyet magáról Alexandrettának nevezett el (mai nevén Iskenderun). Az uralkodó Anatólia felszabadítása után a Perzsa Birodalom déli részei ellen vonult.
                            </p>
                        <h3>A Szeleukida Birodalom</h3>
                            <p class="text-justify">
                                Szeleukosz i. e. 299 és 287 között, a Toros-hegység lábánál építette fel birodalma fővárosát, amit apja emlékére Antiókheiának nevezett el. A hatalmas Szeleukida Birodalmat 72 szatrapára osztotta, és nagy hadsereget tartott fenn a védelmére. A békés kezdetek után azonban Lüszimakhosz diadokhosz és Szeleukosz ellentéte i. e. 281-ben háborúba csapott át. Bár Szeleukosz legyőzte ellenfelét, és megszerezte annak földjét, nem hagyta abba a harcot, és tovább vonult Trákia és Makedónia felé. Trákiában Ptolemaiosz Keraunosz, Makedónia későbbi királya meggyilkoltatta. Szeleukoszt a trónon fia, I. Antiokhosz Szótér követte, akinek egy nyugtalan és sok problémával küzdő birodalmat kellett irányítania. Bár Antiokhosz visszaverte a gallok támadását, I. Eumenész pergamoni királlyal nem boldogult, és ez megnyitotta az utat Pergamon függetlenedése felé. Fiát, II. Antiokhosz Theoszt saját felesége mérgezte meg. Ezután a trónra II. Szeleukosz Kallinikosz került, akinek uralkodása alatt testvérháború tört ki. Ez tovább gyengítette a birodalmat, és még több terület elvesztéséhez vezetett. A birodalom egységét a későbbi uralkodók sem tudták megőrizni, ezért a szeleukidák i. e. 129-re Észak-Szíria és Kilikia területére szorultak vissza. A központi kormányzat megingását kihasználva az i. e. 2. század második felében több terület (például Türosz) visszanyerte önállóságát, és a Szeleukida Birodalom törzsterületén új, független államok (Kommagéné, Ituraea, a Hasmoneus-dinasztia zsidó állama, a Nabateusok országa) jöttek létre. A következő évtizedekben külső és belső háborúk, trónviszályok gyengítették tovább a birodalmat. A Szeleukidák két ága Antiokheiába, illetve Damaszkuszba és szomszédságukba húzódott vissza, de i. e. 83-ban ezeket a területeket is elfoglalta II. Tigranész, Armenia királya, i.e. 64-ben pedig Pompeius római hadvezér megfosztotta trónjától az utolsó szeleukida uralkodót, XIII. Antiokhosz Philadelphosz Asziatikoszt, és Szíriát római provinciává tette.
                            </p>
                        
              </div>
          </div>
    </div>
</body>
</html>